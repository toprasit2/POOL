\section{ความสำคัญและที่มาของโครงงาน}	
		เทคโนโลยีกล้องวงจรปิดมีมานานแล้วแต่ไม่ได้เป็นที่นิยมเพราะการติดกล้องวงจรปิดให้ครอบคลุมพื้นที่เฝ้าระวังนั้นต้องใช้งบอย่างมหาศาล จากการค้นหาข้อมูลพบว่ากล้องวงจรปิดที่มีความละเอียดสูงพบว่ามีราคาสูงถึงตัวละ 15,000 บาทแต่ก็มีบางกลุ่มบุคคลที่ใช้เทคโนโลยีกล้องวงจรปิด ยอมเสียค่าใช้จ่ายสูงเพื่อความปลอดภัยในทรัพย์สินของตนเองหรือใช้เฝ้าระวังเหตุการผิดปกติตามพื้นที่ต่างๆ

	กล้องวงจรปิดสามารถส่งภาพเหตุการณ์ที่บันทึกจากกล้องมายังจอแสดงผลเพื่อสอดส่องบุคคลที่น่าสงสัยหรือตรวจสอบความปลอดภัยของทรัพย์สินโดยไม่ต้องเข้าไปยังพื้นที่ที่จะเฝ้าระวังหรือตรวจสอบ ทำให้สามารถเฝ้าระวังหรือตรวจสอบพื้นที่ต่างๆ ได้หลายๆ ที่พร้อมกัน ตัวอย่างเช่น บริษัทที่มีพื้นที่กว้างใหญ่และมีจำนวนชั้นหลายชั้นและทุกๆ พื้นที่เหล่านั้นมีทรัพย์สินอันมีค่ามากมาย ค่าใช้จ่ายในการจ้างบุคคลากรเพื่อเฝ้าระวังทรัพย์สินมีค่าใช้จ่ายสูงกว่าการติดตั้งกล้องวงจรปิด สมมติหากผู้จัดการบริษัทต้องการจ้างเจ้าหน้าที่รักษาความปลอดภัยจำนวน 20 คน โดยจ่ายเงินเดือนให้เดือนละ 9,000 บาทต่อคน ใน 1 เดือนบริษัทจะต้องเสียค่าใช้จ่ายทั้งหมด 180,000 บาท เมื่อคิดเป็นปีจะมีมูลค่าถึง 2,160,000 บาทเมื่อคำนวนในส่วนของระบบกล้องวงจรปิด ให้กล้องวงจรปิดมีคราคาตัวละ 15,000 บาท ต้องติดตั้งทั้งหมด 20 ตัว แทนเจ้าหน้าที่รักษาความปลอดภัยจะมีค่าใช้จ่ายรวม 300,000 บาท แต่เมื่อระยะเวลาผ่านไป 1 ปี ผู้จัดการบริษัทไม่ได้เสียค่ากล้องเพิ่มเติม เสียเพียงค่าซ่อมบำรุงเล็กๆ น้อยๆ เท่านั้นทำให้การลงทุนในระบบกล้องวงจรปิดนั้นมีความคุ้มค่าคุ้มราคามากกว่ารวมถึงในปัจจุบันพบว่าอุปกรณ์อิเล็กโทรนิกส์พัฒนาอย่างรวดเร็วแต่ราคาของอุปกรณ์เหล่านั้นไม่ได้สูงขึ้นตามแต่กลับมีราคาลดต่ำลงรวมไปถึงเทคโนโลยีกล้องวงจรปิดเช่นกัน ทำให้ไม่ว่าใครก็สามารถลงทุนติดตั้งระบบกล้องวงจรปิดเพื่อเฝ้าระวังในพื้นที่ต่างๆ ได้

		ผู้ใช้งานสามารถเฝ้าระวังหรือสอดส่องภาพวิดีโอจากกล้องวงจรปิดของตนเองได้ผ่านทางเว็บเบราว์เซอร์ที่มีการเชื่อมต่ออินเตอร์เน็ตและในปัจจุบันเทคโนโลยีอินเตอร์เน็ตถูกให้บริการโดยผู้ให้บริการอินเตอร์เน็ตครอบคลุมเกือบทั่วทุกพื้นที่ในประเทศไทยไม่ว่าไปที่ไหนก็สามารถเชื่อมต่ออินเตอร์เน็ตได้
ทำให้ผู้ใช้งานส่วนใหญ่เห็นถึงความสะดวกในการเข้าใช้งานระบบกล้องวงจรปิด


		ด้วยปัจจัยต่างๆ ข้างต้นทำให้ผู้คนจำนวนมากหันมาสนใจในเทคโนโลยีกล้องวงจรปิดและทำการติดตั้งระบบกล้องวงจรปิดเพิ่มมากขึ้น ผู้ใช้งานเดิมมีการเพิ่มจำนวนกล้องในระบบกล้องวงจรปิดของตนเองมากขึ้น ทางผู้พัฒนาเล็งเห็นถึงความสำคัญข้างต้นจึงเกิดความคิดที่จะพัฒนาส่วนติดต่อผู้ใช้งานของระบบให้ส่วนการแสดงผลสามารถรองรับการใช้งานจากเทคโนโลยีกล้องวงจรปิดจำนวนมากของผู้ใช้งาน